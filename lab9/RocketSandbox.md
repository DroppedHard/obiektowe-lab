# Cel gry 
Celem gry jest zaprojektowanie rakiety kosmicznej, którą następnie będzie można przetestować w symulacji "prawdziwej" płaskiej Ziemi. 
--- 
## Opis gry 
W pierwszym etapie gracz będzie miał za zadanie zbudować swoją rakietę, umieszczając wybrany moduł na dwuwymiarowym planie budowy. Budowa ma być prosta jak zabawa klockami Lego. Dostępne moduły: kokpit, zbiornik z paliwem, silnik oraz separator. Po zatwierdzeniu projektu rakieta może startować. Jednak już chwilę po starcie astronauci dostrzegają zagrożenie dla ich rakiety w postaci wielu spadających asteroid, które należy unikać. Uniki gracz będzie mógł wykonywać dzięki skrętom rakiety w prawo lub lewo. Co do lotu to nasza rakieta przemieszcza się po wąskim pasie pozwalającym na skuteczne omijanie asteroid. Pas ten ciągnie się od Ziemi do nieskończoności. Gra się kończy w przypadku braku paliwa lub wleceniu w asteroidę (lub na odwrót). 
## Szczegóły i ograniczenia budowy rakiety 
Budowa rakiety ma być możliwa tylko w wyznaczonej na to przestrzeni, ta przestrzeń składa się z pustych kwadratów, które gracz może wypełnić. Moduły takie jak kokpit, zbiornik paliwa i silnik zajmują na planie tylko jeden jednostkowy kwadrat. Separator z kolej może występować tylko pomiędzy takimi kwadratami. Przestrzeń na budowę rakiety musi być stały, na przykład 7 × 10 pustych kwadratów. Kokpit może być tylko jeden i jest on wymagany do startu. Może on być zafiksowany na stałe w jednym centralnym miejscu planu budowy. Zbiorniki z paliwem można ustawiać jeden na drugim. Silniki można umieścić tylko pod zbiornikiem z paliwem, dany silnik może pobierać paliwo tylko ze zbiorników znajdujących się bezpośrednio nad nim. Separator pozwala na oddzielenie segmentów bocznych rakiety przy czym nie jest możliwe żeby rakieta miała boczne segmenty nie połączone separatorem. Mile widziany separator poziomy umożliwiający oddzielenie silnika od niższego stopnia rakiety. 
## Szczegóły dotyczące lotu 
W trakcie lotu gracz ma mieć możliwość przemieszczenia swojej rakiety w prawo lub lewo, aby unikać asteroid. Asteroidy mogą mieć różne rozmiary i zwroty prędkości. Za zderzenie można przyjąć moment, kiedy środek danego modułu znajdzie się w środku asteroidy, każda asteroida jest kulą. Silniki są uruchamiane (lub wyłączenie) w przypadku naciśnięcia na nie oraz podobnie separatory rozdzielają się, kiedy w nie klikniemy (oderwana część rakiety znika). Gracz może również sterować ciągiem uruchomionych silników. 
## Prosta fizyka gry 
Silniki nieuruchomione nie pobierają paliwa, a zmniejszanie ciągu silników zmniejsza pobór paliwa. Grawitacja uległa anomalii i na każdej wysokości siła pola grawitacyjnego jest taka sama. 
## Uwagi 
W skrajnych przypadkach zbyt duża masa rakiety może uniemożliwić start rakiety (co w przypadku złego projektu jest oczekiwane). Należy dobrać tak parametry, aby gra była grywalna. Zmiennymi są masy modułów, ciąg silnika oraz jego spalanie. 
## Statystyki 
Gra wyświetla na bieżąco wysokość i prędkość rakiety oraz maksymalne wartości uzyskane podczas gry. 
## Inspiracja 
SimpleRockets, SpaceFlight Simulator
